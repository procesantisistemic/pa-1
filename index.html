<!DOCTYPE html>
<html>
	<head>
		<meta charset="UTF-8">
		<meta name="viewport" content="width=device-width, initial-scale=1.0">
		<title>PROCÉS ANTISISTÈMIC</title>
		<link rel="stylesheet" type="text/css" href="css/style.css">
		<script src="js/scripts.js"></script>
	</head>
	<body>
		<img id="manifest" src="img/baby.jpg">
		<div id="wrapper">
			
			<div id="top">
				<div>
					<p>Un pa és un concepte.</p>
					<p>
						“Un concepte és un maó. Pot ser utilitzat per a construir un tribunal de raó. O pot ser llançat per la finestra.” </br> <span>-Gilles Deleuze</span>
					</p>
				</div>
				<img src="img/top.svg" alt="boto 4" id="topimage">
			</div>
			<h2>MANIFEST</h2>
			<h2>1. Temps</h2>
			<p>
			Els models alternatius de producció i consum de pa recuperen un recurs immaterial que s’ha extret del procés de producció actual i capitalista: el temps. És a dir, fer pa tradicional és un procés molt més llarg i molt poc viable dins del sistema. Recuperar aquest model és, per tant, anticapitalista, ja que reclama que el temps del poble és per al poble, per a sustentar-nos. Aquest model necessita a més una xarxa de suport, gestió i col·laboració col·lectiva, la qual és de per si un plantejament anticapitalista.			
			</p>
			<p>
			L’utilització del temps en el procés antisistèmic del pa és explícitament política. No és possible gastar temps en processos fora del sistema si no hi ha abans una xarxa de cures i salut que ho permeti.
			</p>
			<h2>2. Valor nutricional</h2>
			<p>
			Com hem explicat abans, el sistema capitalista extrau el valor nutritiu del pa a través dels processos que s’utilitzen per a fer-lo més rendible, ja siga a través de la manera d’obtindre les matèries primeres, la manera de processar aquestes o la manera de fer el pa en si. Un procés tradicional o casolà de fer pa és tot el contrari, i quasi de manera inconscient recupera tot aquest valor, ja que és molt més difícil i no hi ha cap incentiu per a extraure’l des d’un forn tradicional o fent tu mateixa pa a casa.
			</p>
			<p>
			S’haurà de gastar sempre productes locals i no refinats per tal de reivindicar la salut del poble a través del pa.
			</p>
			<h2>3. Obtenció i gestió dels recursos</h2>
			<p>
			Un model que aposta pels productes locals i ecològics –a través de la recuperació dels ingredients tradicionals del pa– afavorint la seva qualitat nutritiva, suposa una nova manera de veure l’aliment. Açò afecta positivament a la manera de produir els ingredients bàsics, ja que aposta per l’agricultura local. Permet així esbossar utopies alimentàries que evidencien que una manera més sostenible de produir aliment és possible i desitjable.
			</p>
			<p>
			Els productes locals provinents de la producció agrícola més propera són imperatius. Gastarem aquestes vies de provisió per dignificar l’Horta. Apostarem sempre per la gestió col·lectiva dels recursos.
			</p>
			<h2>4. Saber popular</h2>
			<p>
			La saviesa popular és un recurs indispensable per a la producció casolana o tradicional de pa. A l’aprendre tècniques bàsiques de producció de pa estàs recuperant una habilitat que pertany al poble la qual ha sigut obviada per un sistema que a la vegada es lucra de la ignorància d’aquesta. És un procés radical divulgar i aprendre aquestes tècniques, ja que esbossa vies paral·leles per a abastir-se i sustentar-se.
			</p>
			<p>
			Replegarem sempre la saviesa del poble i la recuperarem per al poble. La tasca de divulgació és part intrínsica del procés.
			</p>
			<h2>5. Capital social del pa</h2>
			<p>
			La manera tradicional de fer pa funciona gràcies a una xarxa social prèvia. Açò s’exemplifica en la història de com s’ha fet pa als pobles sempre: quan es necessitava fer pa s’acudia a casa de l’última persona que n’havia fet per demanar-li un tros de la massa mare, obtenint així la massa més recent i fresca, i assegurant el millor resultat per al teu pa. Després, el pa es coïa al forn comú, al forn del poble. Aquest procés implica una xarxa veïnal funcional, implica tindre relacions significatives amb les veïnes. Per altra banda, la consumició del pa en si és també un procés social amb un fort significat simbòlic. Està present a les nostres vides i la nostra cultura de manera permanent. En una taula, a l’hora de dinar, sempre hi ha un element comú entre tots: el pa. Aquest, en la nostra societat, és comú, es comparteix amb tothom qui se senta a taula. Per tant, un model de producció de pa amb forn comunitari és un procés a partir del qual teixir comunitat i establir xarxes de cures i suport mutu.
			</p>
			<p>
			Farem comunitat, poble, barri i ciutat a través dels fruits de la nostra faena. Compartirem sempre pa, menjar, foc i saviesa amb tothom qui ho demane. Les lliçons apreses a la taula són les que més profund penetren dins d’una persona. Construirem les xarxes de cures i creixement mutu que fan possibles aquest mateix procés.
			</p>
		</div>
		<div id="botons" style="display:flex; justify-content:space-around;">
			<div>
				<img src="img/boto1.svg" alt="boto 1" class="boto">
			</div>
			<div>
				<img src="img/boto2.svg" alt="boto 2" class="boto">
			</div>
			<div>
				<img src="img/boto3.svg" alt="boto 3" class="boto">
			</div>
		</div>
		<footer>
		<ul>
			<li>
				<a href="mailto:procesantisistemic@gmail.com">procesantisistemic@gmail.com</a>
			</li>
			<li>
				<a href="https://github.com/procesantisistemic">Github</a>
			</li>
			<li>
				<a href="blablabla ">PDFs</a>
			</li>
			<li>
				<a href="index.html">VAL</a> / <a href="index.html">CAST</a>
			</li>
		</ul>
		</footer>
	</body>
</html>
